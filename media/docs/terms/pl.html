<p>3 lipca 2013</p>

<h2>Podsumowanie</h2>
<p>Niniejszy akapit stanowi podsumowanie poniższych postanowień. Ma on na celu zapewnienie lepszego zrozumienia całości dokumentu, ale Użytkownik powinien zapoznać się z wszystkimi postanowieniami Regulaminu, ponieważ akceptując Regulamin, zgadza się także na pozostałe postanowienia Regulaminu, które nie zostały zawarte w podsumowaniu:</p>
<ul>
  <li>Użytkownik musi mieć co najmniej 18 lat, aby założyć konto na Platformie Firefox Marketplace, w przeciwnym razie jego rodzic musi wyrazić na to zgodę i nadzorować korzystanie z Platformy Firefox Marketplace.</li>
  <li>Korzystanie przez Mozillę z danych osobowych Użytkownika będzie odbywało się zgodnie z Polityką Prywatności Platformy Firefox Marketplace. Aplikacje lub Dodatki umieszczane na Platformie przez inne osoby mogą podlegać odrębnym politykom ochrony prywatności.</li>
  <li>Twórcy (nie zaś Mozilla) są wyłącznie odpowiedzialni za wszystkie Aplikacje i Dodatki, w tym świadczenie pomocy technicznej na rzecz Użytkownika.</li>
  <li>Użytkownikowi nie wolno podejmować działań, które są niezgodne z prawem lub mogą doprowadzić do powstania szkody po stronie Mozilli lub innych podmiotów.</li>
  <li>Mozilla nie odpowiada za korzystanie przez Użytkownika z Platformy Firefox Marketplace oraz za działania innych Użytkowników, w tym również Twórców.</li>
  <li>Użytkownik jest odpowiedzialny za korzystanie lub niewłaściwe korzystanie z Platformy Firefox Marketplace, Aplikacji i Dodatków.</li>
</ul>

<h2>Wstęp</h2>
<p>Mozilla promuje prawo do wyboru i innowacji w Internecie. W tym celu stworzona została Platforma Firefox Marketplace – powszechnie dostępna platforma transakcyjna, która pozwala twórcom na rozpowszechnianie stworzonych przez nich Aplikacji lub Dodatków wśród użytkowników do korzystania na dowolnych urządzeniach, posiadających dostęp do otwartej sieci.</p>
<p>Korzystanie przez Użytkownika z Platformy Firefox Marketplace następuje na zasadach i warunkach określonych w niniejszym Regulaminie, a także zgodnie z właściwymi zasadami, regulaminami i politykami Platformy Firefox Marketplace, wymienionymi w niniejszym Regulaminie lub wskazanymi na Platformie Firefox Marketplace (łącznie określane są one w dalszej części Regulaminu jako „Regulaminy”).</p>

<h2>Warunki korzystania z Platformy Firefox Marketplace</h2>
<p>Korzystając z Platformy Firefox Marketplace, użytkownik potwierdza, że ma co najmniej 18 lat lub działa za zgodą i pod nadzorem swojego rodzica, a ponadto, że jest w pełni zdolny i upoważniony do zaakceptowania postanowień niniejszego Regulaminu w swoim imieniu albo, w zależności od okoliczności, w imieniu swojego pracodawcy lub innego podmiotu, który reprezentuje.</p>

<h2>Zmiana postanowień niniejszego Regulaminu</h2>
<p>Mozilla zastrzega sobie prawa do zmiany postanowień niniejszego Regulaminu według własnego uznania. Użytkownik zostanie powiadomiony o dokonaniu istotnych zmian z należytym wyprzedzeniem przed datą wejścia tych zmian w życie.</p>

<h2>Definicje</h2>
<p>Pojęcie „Twórcy” użyte w niniejszym Regulaminie oznacza niezależnych od Mozilli twórców, którzy udostępniają swoje Materiały za pośrednictwem Platformy Firefox Marketplace.</p>
<p>Użytkownik może zainstalować Dodatki lub Aplikacje (łącznie określane w dalszej części niniejszego Regulaminu jako „Materiały umieszczone na Platformie”) za pośrednictwem Platformy Firefox Marketplace:</p>
<ul>
  <li>„Dodatki” oznaczają rozszerzenia, motywy, wyszukiwarki, słowniki i pakiety językowe, które pozwalają zwiększyć funkcjonalność przeglądarki Firefox.</li>
  <li>„Aplikacje” oznaczają aplikacje stworzone w oparciu o technologie otwartej sieci, które mogą działać na wielu platformach.</li>
  <li>Niektóre Aplikacje i Dodatki mogą zostać nabyte od Twórców za pośrednictwem Platformy Firefox Marketplace (każda taka Aplikacja lub każdy taki Dodatek określane są dalej jako „Nabyta/ Nabyty”, zaś łącznie jako „Nabyte Materiały”).</li>
</ul>

<h2>Materiały umieszczane na Platformie Firefox Marketplace</h2>
<p>Każdy Twórca, nie zaś Mozilla (za wyjątkiem sytuacji, gdy Mozilla tworzy własne Aplikacje lub Dodatki) ponosi wyłączną odpowiedzialność z tytułu swoich Dodatków i Aplikacji.</p>

<h2>Nabyte Materiały</h2>
<p>Platforma Firefox Marketplace korzysta z Mozilla Persona w celu powiązania Nabytych Materiałów z kontem Użytkownika. Użytkownik nie będzie mógł używać Nabytych Materiałów bez zalogowania się do swojego konta Persona. W przypadku usunięcia konta Persona, Użytkownik może utracić Nabyte Materiały. Twórcy mogą oferować produkty i usługi, które wymagają zalogowania się lub potwierdzenia tożsamości Użytkownika z podaniem dodatkowych danych w stosunku do objętych Persona.</p>
<p>Nabywając Nabyte Materiały, Użytkownik zobowiązuje się, że nie będzie celowo działał w celu obejścia jakiegokolwiek mechanizmu potwierdzenia tożsamości Użytkownika. Mozilla może zablokować dostęp do Platformy Firefox Marketplace lub zawiesić Użytkownikowi dostęp do Nabytych Materiałów, jeśli uważa, że Użytkownik naruszył niniejsze postanowienia.</p>

<h2>Zwrot uiszczonej ceny i wsparcie techniczne</h2>
<p>O ile nie wskazano wyraźnie inaczej, Materiały umieszczone na Platformie Firefox Marketplace są tworzone i sprzedawane przez niezależnych od Mozilli Twórców, nie zaś przez Mozillę. Z uwagi na powyższe, wszelkie prośby o wsparcie techniczne dotyczące Materiałów umieszczonych na Platformie Firefox Marketplace powinny być kierowane do Twórcy takiego Materiału. W celu uzyskania wsparcia technicznego dotyczącego nabytych przez Użytkownika Materiałów umieszczonych na Platformie Firefox Marketplace, Użytkownik powinien skontaktować się z Twórcą Materiału, korzystając z informacji zawartych na stronie dotyczącej danego Materiału.</p>
<p>Użytkownik może także zwrócić się z prośbą o wparcie techniczne do operatora sieci komórkowej <a href="https://support.mozilla.org/pl/kb/firefoxos-carrier-support-contact-information">https://support.mozilla.org/pl/kb/firefoxos-carrier-support-contact-information</a>, za pośrednictwem którego korzysta z Platformy Firefox Marketplace (lista stron internetowych operatorów sieci świadczących wsparcie techniczne jest dostępna [tu]). W celu uzyskania informacji dotyczących Platformy Firefox Marketplace, jak również przejrzenia odpowiedzi na najczęściej zadawane pytania, użytkownik powinien odwiedzić niniejszą stronę.</p>
<p>Jeśli Nabyte Materiały są wadliwe, zawierają złośliwe oprogramowanie (malware), są niedostępne lub w inny sposób są niezgodne z opisem, Użytkownik może domagać się zwrotu [tu] w terminie 10 dni od dokonania zakupu.</p>

<h2>Dodatkowe postanowienia dotyczące Materiałów umieszczonych na Platformie Firefox Marketplace</h2>
<p>W zakresie, w jakim niektóre Materiały umieszczone na Platformie Firefox Marketplace podlegają również odrębnym postanowieniom (takim jak umowa licencyjna z końcowym użytkownikiem, licencja wolnego oprogramowania lub warunki korzystania z Materiałów umieszczonych na Platformie Firefox Marketplace wskazane przez Twórcę), użytkownik zobowiązuje się przestrzegać tych odrębnych postanowień. Dodatkowe postanowienia dotyczące zasad dystrybucji Materiałów są dostępne na stronie informacyjnej danego Materiału.</p>

<h2>Prywatność</h2>
<p>Użytkownik będzie poproszony o podanie Mozilli swoich danych osobowych  (takich jak imię i nazwisko oraz dane do kontaktu) w ramach procesu rejestracji na i w ramach korzystania z Platformy Firefox Marketplace. Dane powyższe będą przetwarzane przez Mozillę zgodnie z zasadami opisanymi w Polityce prywatności Platformy Firefox Marketplace.</p>
<p>Polityka prywatności Platformy Firefox Marketplace ma zastosowanie do Platformy Firefox Marketplace, ale nie obejmuje Materiałów umieszczonych na tej Platformie. Użytkownik powinien zapoznać się z polityką prywatności dotyczącą danego Materiału umieszczonego na Platformie Firefox Marketplace w celu ustalenia jakie zasady ochrony prywatności mają zastosowanie do takiego Materiału i upewnić się, że je akceptuje przez dokonaniem zakupu, zainstalowaniem lub korzystaniem z danego Materiału umieszczonego na Platformie Firefox Marketplace.</p>
<p>Jeśli Użytkownik jest przekonany, że Twórca nie stosuje się do postanowień Umowy z Twórcą lub postanowień niniejszego Regulaminu, powinien zawiadomić o tym fakcie Mozillę, klikając na link „Zgłoś nadużycie” znajdujący się przy danym Materiale, zaś Mozilla przeprowadzi wówczas postępowanie wyjaśniające i podejmie działania, które uzna za stosowne.</p>

<h2>Materiały własne</h2>
<p>Użytkownik może umieszczać na Platformie Firefox Marketplace komentarze, zdjęcia profilowe i inne materiały („Materiały własne”). Dla uniknięcia wątpliwości, w przypadku Twórcy, „Materiały własne” nie obejmują Aplikacji lub Dodatków, które zostały przez Twórcę umieszczone na Platformie Firefox Marketplace – zasady dotyczące Aplikacji i Dodatków umieszczonych na Platformie określa Umowa z Twórcą. Umieszczając na Platformie Firefox Marketplace Materiały własne, Użytkownik udziela Mozilli niewyłącznej, obowiązującej na całym świecie, nieodpłatnej licencji na korzystanie z Materiałów własnych w związku z funkcjonowaniem i promocją Platformy Firefox Marketplace. Użytkownik oświadcza i zapewnia, że jego Materiały własne nie naruszają praw osób trzecich i są zgodne ze stosowanymi przez Mozillę Wytycznymi dotyczący Aplikacji.</p>

<h2>Zawiadomienia składane w trybie ustawy Digital Millennium Copyright Act</h2>
<p>Podmiot uprawiony z tytułu praw autorskich lub pełnomocnik takiego podmiotu, który jest przekonany, że materiały dostępne za pośrednictwem jednej ze stron internetowych Mozilli naruszają przysługujące uprawnionemu prawa autorskie, powinien niezwłocznie zawiadomić Pełnomocnika Mozilli ds. Praw Autorskich drogą mailową, listowną lub faxem („Zawiadomienie składane w trybie ustawy DMCA”), podając informacje określonej poniżej. Składający Zawiadomienie powinien zapoznać się z przepisami Rozdziału 17 Kodeksu Stanów Zjednoczonych (U.S.C.), § 512 (c)(3) ustawy DMCA w celu uzyskania dalszych informacji lub zasięgnąć porady prawnika w razie niejasności. Podejmując działania na skutek zawiadomienia składnego w trybie ustawy DMCA, Mozilla podejmie w dobrej wierze próbę kontaktu ze stroną, która udostępniła takie materiały, wykorzystując w tym celu ostatni znany adres mailowy, jeśli takowy posiada, przekazany przez stronę Mozilli. Zgłaszający ponosi odpowiedzialność za szkodę spowodowaną nieprawdziwymi oświadczeniami zawartymi w Zawiadomieniu składanym w trybie ustawy DMCA. Zatem, jeśli zgłaszający nie jest pewny, że materiał zamieszczony na stronie internetowej lub do którego strona zawiera link narusza prawa autorskie przysługujące jemu lub jego mocodawcy, powinien rozważyć zasięgnięcie porady prawnika przed złożeniem Zawiadomienia.</p>
<p>Wszelkie Zawiadomienia składane w trybie ustawy DMCA powinny zawierać:</p>
<ul>
  <li>Elektroniczny lub własnoręczny podpis uprawnionego z tytułu wyłącznych praw autorskich, które są przedmiotem naruszenia lub osoby upoważnionej do działania w imieniu takiego podmiotu;</li>
  <li>Oznaczenie naruszonego utworu lub utworów podlegających ochronie, do którego/których prawa zostały naruszone;</li>
  <li>Opis charakteru materiału naruszającego prawa autorskie zgłaszającego lub jego mocodawcy oraz miejsca zamieszczenia takiego materiału w taki sposób, aby Mozilla mogła na podstawie takiego opisu odnaleźć i zidentyfikować taki materiał, w tym URL jego lokalizacji;</li>
  <li>Imię i nazwisko/nazwę, adres, nr telefonu i adres mailowy zgłaszającego; oraz</li>
  <li>Oświadczenie zgłaszającego, że: (i) w dobrej wierze jest przekonany, że korzystanie z materiału naruszającego prawa autorskie jego lub jego mocodawcy następuje bez podstawy prawnej wynikającej z obowiązujących przepisów prawa lub zgody udzielonej przez uprawnionego albo jego pełnomocnika; oraz, (ii) wszelkie informacje zawarte w Zawiadomieniu składne w trybie Ustawy DMCA są prawdziwe, pod rygorem odpowiedzialności karnej za składanie fałszywych zawiadomień oraz że zgłaszający jest wyłącznie uprawnionym w tytułu naruszonych praw autorskich lub pełnomocnikiem upoważnionym do działania w imieniu uprawnionego.</li>
</ul>
<p>Zawiadomienia do Pełnomocnika Mozilli ds. Praw Autorskich dotyczące naruszeń należy kierować na adres:</p>
<address>
  Office of the General Counsel<br>
  Mozilla Corporationn<br>
  650 Castro Street, Suite 300<br>
  Mountain View, CA 94041<br>
  Email: dmcanotice at mozilla dot com<br>
  Nr telefonu: <a href="tel:6509030800">650-903-0800</a><br>
  Fax: 650-903-0875
</address>
<p>Mozilla może nie podjąć żadnych czynności na skutek zawiadomienia, które nie spełnia powyższych wymogów.</p>
<p>Mozilla usunie konto Użytkownika, jeśli zostanie ustalone, że uporczywie narusza on prawa autorskie.</p>
<p>Na powyższy adres należy składać również zawiadomienia dotyczące naruszenia praw autorskich chronionych przepisami obowiązującymi poza Stanami Zjednoczonymi oraz naruszenia praw do znaków towarowych.</p>
<p>Na adres Pełnomocnika ds. Praw Autorskich należy kierować wyłącznie zawiadomienia dokonywane w trybie ustawy DMCA, zawiadomienia o naruszeniu praw do znaku towarowego (które opisano poniżej) oraz zgłoszenia międzynarodowych naruszeń praw autorskich i znaków towarowych.</p>
<p>Zgłoszenia składane w trybie ustawy DMCA skierowane do Mozilli mogą być przekazywane osobom trzecim (w tym również osobom, którym zarzuca się dokonanie naruszenia) lub mogą być umieszczone w internecie (w tym na stronie <a href="http://www.chillingeffects.org/">http://www.chillingeffects.org/</a>).</p>

<h2>Zawiadomienia o naruszeniu praw do znaku towarowego</h2>
<p>Uprawniony do znaku towarowego lub pełnomocnik uprawnionego, który jest przekonany, że materiały dostępne za pośrednictwem jednej ze stron internetowych Mozilli naruszają znak towarowy lub znaki towarowe uprawnionego, powinien niezwłocznie zawiadomić Pełnomocnika Mozilli ds. Praw Autorskich drogą mailową, listowną lub faxem („Zawiadomienie o naruszeniu praw do znaku towarowego”); zawiadomienie takie powinno zawierać informacje wymagane w przypadku Zawiadomienia składnego w trybie ustawy DMCA opisanego powyżej. Mozilla rozpatruje otrzymane zawiadomienia o naruszeniu praw do znaku towarowego w trybie podobnym do trybu, w jakim rozpatrywane są Zawiadomienia składne w trybie ustawy DMCA dotyczące naruszenia praw autorskich. Poza koniecznością spełnienia wymogów przewidzianych w przypadku Zawiadomienia składnego w trybie ustawy DMCA, Zawiadomienie o naruszeniu praw do znaku towarowego powinno być w całości sporządzone przez uprawnionego do znaku towarowego lub jego pełnomocnika pod rygorem odpowiedzialności karnej za składanie fałszywych zawiadomień.</p>

<h2>Eksport</h2>
<p>Niektóre Materiały dostępne do ściągnięcia za pośrednictwem Platformy Firefox Marketplace mogą podlegać ograniczeniom eksportowym przewidzianym przez prawo. Użytkownik zobowiązuje się przestrzegać obowiązujących przepisów prawa regulujących kwestie eksportu i ponownego eksportu oraz potwierdza, że nie dotyczy go zakaz otrzymywania produktów i usług pochodzących z eksportu zgodnie z prawem Stanów Zjednoczonych i innymi przepisami prawa regulującymi kwestie eksportu.</p>

<h2>Ogólne oświadczenia i zapewnienia</h2>
<p>Użytkownik oświadcza i zapewnia, że korzystanie przez niego z Platformy Firefox Marketplace będzie odbywało się zgodnie z postanowieniami niniejszego Regulaminu, obowiązującymi przepisami prawa oraz właściwymi zasadami, regulaminami i politykami. Przykładowo, użytkownik, który sam chce zostać Twórcą, musi podpisać Umowę z Twórcą.</p>

<h2>Zwolnienie z odpowiedzialności i przejęcie odpowiedzialności</h2>
<p>Użytkownik zwalnia Mozillę, członków jej władz, pracowników, pełnomocników i następców prawnych z odpowiedzialności z tytułu jakichkolwiek roszczeń, żądań lub szkód, bez względu na ich rodzaj czy charakter, wynikających bezpośrednio lub pośrednio albo związanych ze sporami z innymi Użytkownikami, w tym Twórcami.</p>
<p>Jeśli osoba trzecia zgłosi jakiekolwiek roszczenia w stosunku do Mozilli, jej udziałowców lub licencjodawców, a także członków władz i kierownictwa tychże podmiotów, ich pracowników lub pełnomocników, które to roszczenia związane będą z korzystaniem przez użytkownika z Platformy Firefox Marketplace lub Materiałów umieszczonych na Platformie Firefox Marketplace, w tym w szczególności wynikać będą z naruszenia któregokolwiek oświadczenia lub zapewnienia zawartego w niniejszym Regulaminie, Użytkownik zobowiązuje się przejąć na siebie odpowiedzialność z tego tytułu i zwolnić z odpowiedzialności wskazane wyżej osoby i pokryć wszelkie wynikające stąd koszty, w tym koszty zastępstwa procesowego,</p>

<h2>Okres obowiązywania; Wypowiedzenie</h2>
<p>Niniejszy Regulamin obowiązuje o ile nie zostanie wypowiedziany przez Użytkownika albo Mozilla.</p>
<p>Użytkownik może zakończyć wiążącą go z Mozilla umowę o korzystanie z Platformy Firefox Marketplace w każdym czasie i z jakichkolwiek przyczyn poprzez usunięcie kont użytkownika oraz zakończenie korzystania z Platformy Firefox Marketplace. Użytkownik nie jest zobowiązany do informowania Mozilla o momencie zakończenia z Platformy Firefox Marketplace. W przypadku zakończenia korzystania z Platformy Firefox Marketplace bez usunięcia konta użytkownika, konto Użytkownika może zostać usunięte z powodu długotrwałego braku aktywności.</p>
<p>Mozilla może zawiesić lub usunąć konto Użytkownika lub zaprzestać świadczenie usług dostępu do całości lub jakiejkolwiek części Platformy Firefox Marketplace w każdym czasie i z jakichkolwiek przyczyn, w tym w przypadku uzasadnionego podejrzenia: (i) naruszenia niniejszego regulaminu przez Użytkownika, (ii) spowodowania przez Użytkownika ryzyka potencjalnej odpowiedzialności prawnej Mozilla, lub (iii) świadczenie przez Mozilla na rzecz Użytkownika usług dostępu do Platformy Firefox Marketplace przestanie być ekonomicznie uzasadnione. Mozilla podejmie wszelkie uzasadnione działania w celu poinformowania o tym Użytkownika za pośrednictwem wiadomości poczty elektronicznej przesłanej na adres e-mail powiązany z kontem Użytkownika lub przy kolejnej próbie zalogowania się przez Użytkownika do jego konta.</p>
<p>W powyższych przypadkach niniejszy Regulamin wygasa w stosunku do danego Użytkownika, w tym, bez ograniczeń, wygasa udzielona Użytkownikowi licencja do korzystania z Platformy Firefox Marketplace, z wyłączeniem następujących punktów Regulaminu, które pozostaną w mocy: Wyłączenie odpowiedzialności i ograniczenie odpowiedzialności, Prawo właściwe i Postanowienia różne.</p>
<p>Ponadto Mozilla może wstrzymać (permanentnie lub czasowo) świadczenie usługi dostępu do Platformy Firefox Marketplace (lub jakichkolwiek jej funkcji) Użytkownikowi lub ogółowi użytkowników I może nie mieć możliwości poinformować o tym Użytkownika z należytym wyprzedzeniem.</p>

<h2>Wyłączenie odpowiedzialności; ograniczenie odpowiedzialności</h2>
<p>Pojęcie „Materiał” użyte w niniejszym akapicie oznacza w szczególności „Materiał umieszczony na Platformie Transakcyjnej”.</p>
<p>JEŚLI NIE ZASTRZEŻONO INACZEJ, W TYM W SZCZEGÓLNOŚCI W LICENCJI LUB JAKIEJKOLWIEK INNEJ UMOWIE REGULUJĄCEJ KORZYSTANIE Z DANEGO MATERIAŁU, WSZELKIE MATERIAŁY UMIESZCZONE NA PLATFORMIE FIREFOX MARKETPLACE LUB DOSTĘPNE ZA JEJ POŚREDNICTWEM, SĄ UDOSTĘPNIANE W TAKIEJ FORMIE, W JAKIEJ SIĘ ZNAJDUJĄ, ZAŚ MOZILLA, JEJ UDZIAŁOWCY I LICENCJODAWCY NIE UDZIELAJĄ ŻADNEJ GWARANCJI LUB ZAPEWNIENIA, WYRAŹNEGO ANI DOROZUMIANEGO, DOTYCZĄCEGO ZDATNOŚCI handlowej, przydatności do określonego celu CZY nienaruszania praw MAJĄTKOWYCH. nIE UCHYBIAJĄC POWYŻSZEMU, mOZILLA, JEJ UDZIAŁOWCY I LICENCJODAWCY NIE UDZIELAJĄ ZAPEWNIENIA ANI GWARANCJI, ŻE MATERIAŁ UMIESZCZONY NA PLATFORMIE FIREFOX MARKETPLACE JEST WOLNY OD BŁĘDU LUB ZDATNY DO OKREŚLONEGO CELU, JAK RÓWNIEŻ, ŻE TAKI MATERIAŁ NIE NARUSZA PRAW AUTORSKICH OSÓB TRZECICH, ZNAKÓW TOWAROWYCH LUB INNYCH PRAW WŁASNOŚCI INTELEKTUALNEJ. UŻYTKOWNIK PRZYJMUJE DO WIADOMOŚCI I WYRAŻA ZGODĘ NA TO, ŻE ŚCIĄGANIE LUB UZYSKIWANIE W INNY SPOSÓB MATERIAŁÓW ZA POŚREDNICTWEM STRON INTERNETOWYCH MOZILLI ODBYWA SIĘ WEDŁUG JEGO WŁASNEGO UZNANIA I NA JEGO WŁASNE RYZYKO, A TAKŻE NA TO, ŻE MOZILLA, JEJ UDZIAŁOWCY I LICENCJODAWCY NIE PONOSZĄ ODPOWIEDZIALNOŚCI Z TYTUŁU JAKIEJKOLWIEK SZKODY W SYSTEMIE KOMPUTEROWYM LUB DANYCH, KTÓRA WYNIKA ZE ŚCIĄGNIĘCIA TAKICH MATERIAŁÓW LUB KORZYSTANIA Z NICH.</p>
<p>JEŚLI NIE ZASTRZEŻONO INACZEJ, W TYM W SZCZEGÓLNOŚCI W LICENCJI LUB JAKIEJKOLWIEK INNEJ UMOWIE REGULUJĄCEJ KORZYSTANIE Z DANEGO MATERIAŁU, W ŻADNYM RAZIE MOZILLA, JEJ UDZIAŁOWCY LUB LICENCJODAWCY NIE SĄ ODPOWIEDZIALNI WOBEC UŻYTKOWNIKA LUB OSÓB TRZECICH Z TYTUŁU SZKÓD BEZPOŚREDNICH, POŚREDNICH, SZCZEGÓLNYCH, WYNIKOWYCH LUB NAWIĄZKI, NIEZALEŻNIE OD PODSTAWY CZY CHARAKTERU ROSZCZENIA, BĘDĄCYCH WYNIKIEM KORZYSTANIA Z PLATFORMY FIREFOX MARKETPLACE LUB MATERIAŁÓW UMIESZCZONYCH NA TEJ PLATFORMIE LUB JAKIEJKOLWIEK INNEJ STRONIE INTERNETOWEJ, DO KTÓREJ W/W PLATFORMA ZWIERA ODNOŚNIK, W TYM W SZCZEGÓLNOŚCI ZA UTRATĘ ZYSKU, ZAKŁÓCENIE PROWADZENIA DZIAŁALNOŚCI GOSPODARCZEJ, UTRATĘ DANYCH LUB INNĄ SZKODĘ, NIEZALEŻNIE OD TEGO CZY MOZILLA, JEJ UDZIAŁOWCY LUB LICENCJODAWCY MIELI WIEDZĘ O MOŻLIWOŚCI POWSTANIA TAKIEJ SZKODY.</p>
<p>W NIEKTÓRYCH KRAJACH PRAWO MOŻE NIE PRZEWIDYWAĆ MOŻLIWOŚCI WYŁĄCZENIA DOMNIEMANEJ GWARANCJI ALBO WYŁĄCZENIA LUB OGRANICZENIA ODPOWIEDZIALNOŚCI ZA OKREŚLONE SZKODY NASTĘPCZE LUB WYNIKOWE; W TAKIEJ SYTUACJI POWYŻSZE OGRANICZENIA NIE BĘDĄ MIAŁY ZASTOSOWANIA DO UŻYTKOWNIKA.</p>

<h2>Prawo właściwe</h2>
<p>Niniejszy Regulamin podlega prawu Stanu Kalifornia, z wyłączeniem norm kolizyjnych. Postanowienia Konwencji ONZ w sprawie międzynarodowej sprzedaży towarów i Jednolitej Ustawy o Transakcjach w Zakresie Informatyki zostają wyłączone i nie mają zastosowania do niniejszego Regulaminu oraz transakcji zawieranych na jego podstawie. Użytkownik zobowiązuje się poddać osobistej i wyłącznej jurysdykcji sądów stanowych i federalnych hrabstwa Santa Clara, Kalifornia wszelkie spory i roszczenia.</p>

<h2>Postanowienia różne</h2>
<p>Użytkownik nie może dokonać cesji praw lub obowiązków wynikających z postanowień niniejszego Regulaminu. Niniejszy Regulamin nie ma na celu przysporzenia korzyści osobom trzecim i nie przyznaje im żadnych praw. Użytkownik i Mozilla są niezależnymi od siebie podmiotami; niniejszy Regulamin nie daje podstaw do uznania, że między stronami doszło do zawarcia porozumienia o realizacji wspólnego przedsięwzięcia typu joint venture lub umowy spółki osobowej. Żadna ze stron nie może być uznana za pracownika, pełnomocnika, wspólnika lub przedstawiciela ustawowego drugiej strony w żadnym celu oraz nie ma prawa i nie jest upoważniona do tego, aby zaciągać w imieniu drugiej strony zobowiązania. Niniejszy Regulamin stanowi całe porozumienie stron w kwestiach, które są jego przedmiotem. Niniejszy Regulamin zastępuje wszelkie poprzednie lub uboczne porozumienia dotyczące jego przedmiotu. Jeśli z jakiegokolwiek powodu jakieś postanowienie niniejszego Regulaminu zostanie uznane za nieważne, nie ma to wpływu na ważność pozostałych postanowień Regulaminu, zaś postanowienie uznane za nieważne lub niewykonalne zostanie zastąpione uzgodnionym wspólnie postanowieniem, które będzie ważne, zgodne z prawem i wykonalne oraz będzie najpełniej oddało zgodny zamiar stron w momencie zawarcia umowy, a także będzie miało podobne skutki gospodarcze. Brak skorzystania przez którąkolwiek ze stron z prawa żądana wykonania postanowienia niniejszego Regulaminu, nie ma żadnego wpływu na prawo żądania wykonania takiego postanowienia w późniejszym czasie. Zrzeczenie się przez którąkolwiek ze stron praw wynikających za naruszenia jakiegokolwiek postanowienia niniejszego Regulaminu, w sposób dorozumiany lub w inny sposób, jednokrotnie lub wielokrotnie, nie może być rozumiane jako zrzeczenie się praw wynikających z naruszenia innego postanowienia niniejszego Regulaminu.</p>
