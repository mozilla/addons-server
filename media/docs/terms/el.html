<p>2 Ιουλίου 2013</p>
<h3>Περίληψη</h3>
<p>Το αρχικό αυτό τμήμα αποτελεί μια περίληψη των όρων που ακολουθούν. Παρέχεται ως βοήθημα – αλλά βεβαιωθείτε ότι θα διαβάσετε ολόκληρο το έγγραφο, διότι συμφωνώντας με τους όρους του υποδεικνύετε ότι τους αποδέχεστε όλους και όχι μόνον την παρούσα περίληψη:</p>
<ul>
<li>Πρέπει να έχετε κλείσει τουλάχιστον τα 18 ετών για να έχετε λογαριασμό στο Κατάστημα Εφαρμογών (Marketplace), διαφορετικά θα πρέπει να συγκατατεθούν και να επιβλέπουν οι γονείς σας την από μέρους σας χρήση του Marketplace.</li>
<li>Η από μέρους μας χρήση των προσωπικών σας δεδομένων θα είναι σύμφωνα με την  <a href="/privacy-policy">Πολιτική Προστασίας Προσωπικών Δεδομένων του Firefox Marketplace</a>. Οι Εφαρμογές ιστού (Apps) ή τα Πρόσθετα (Add-ons) που παρέχουν άλλοι μπορεί να έχουν την δική τους πολιτική προστασίας προσωπικών δεδομένων.</li>
<li>Οι Δημιουργοί Περιεχομένου (Developers) (και όχι η Mozilla) είναι αποκλειστικά υπεύθυνοι για κάθε Εφαρμογή ή Πρόσθετο, όπως και για την παροχή υποστήριξης σε σας.</li>
<li>Μην κάνετε τίποτα παράνομο γιατί αυτό θα μπορούσε να βλάψει εμάς ή άλλους.</li>
<li>Δεν φέρουμε την ευθύνη για την χρήση που εσείς θα κάνετε στο Firefox Marketplace ή για τις ενέργειες άλλων χρηστών, συμπεριλαμβανομένων άλλων Δημιουργών Περιεχομένου.</li>
<li>Παραμένετε υπεύθυνοι για την δική σας χρήση ή εσφαλμένη χρήση του Firefox Marketplace, των Εφαρμογών ή των Πρόσθετων.</li>
</ul>
<h3>Εισαγωγή</h3>
<p>Στην Mozilla, έχουμε έργο την προαγωγή των επιλογών και της καινοτομίας στο διαδίκτυο. Για τον σκοπό αυτό, δημιουργήσαμε το “Firefox Marketplace" – ένα ανοικτό στο κοινό κατάστημα που επιτρέπει στους δημιουργούς περιεχομένου (developers) να διανέμουν τις Εφαρμογές ή τα Πρόσθετα που δημιουργούν σε χρήστες για χρήση σε οποιαδήποτε συσκευή επιτρέπει πρόσβαση στο ανοικτό δίκτυο.</p>
<p>Η από μέρους σας χρήση του Firefox Marketplace υπόκειται στους όρους και τις συνθήκες των παρόντων Όρων Χρήσης και των συναφών πολιτικών του Firefox Marketplace που αναφέρονται στους παρόντες Όρους ή στο Firefox Marketplace (στους οποίους θα αναφερόμαστε συλλογικά ως ‘Όρους’). </p>
<h3>Προϋποθέσεις</h3>
<p>Χρησιμοποιώντας το Firefox Marketplace, συμφωνείτε ότι έχετε κλείσει τα 18 ή ότι ενεργείτε με την συγκατάθεση και υπό την εποπτεία του γονέα σας και ότι όπως και ότι διαθέτετε πλήρη νομιμοποίηση, ικανότητα και αρμοδιότητα να αποδεχτείτε τους παρόντες Όρους για τον εαυτό σας ή, εάν αυτό έχει εφαρμογή, για τον εργοδότη σας ή οποιοδήποτε άλλο νομικό πρόσωπο εκπροσωπείτε.</p>
<h3>Τροποποιήσεις των Όρων</h3>
<p>Διατηρούμε το δικαίωμα να μεταβάλλουμε τους παρόντες Όρους κατά την αποκλειστική μας κρίση, και εάν πραγματοποιήσουμε ουσιαστικές αλλαγές θα σας ενημερώσουμε σχετικά με αυτές πριν οι σχετικές αλλαγές τεθούν σε ισχύ.</p>
<h3>Ορισμοί</h3>
<p>Όταν χρησιμοποιούμε την λέξη “Δημιουργοί Περιεχομένου" (Developers), εννοούμε τρίτους δημιουργούς περιεχομένου που διαθέτουν το Περιεχόμενο του Marketplace που έχουν δημιουργήσει μέσω του Firefox Marketplace.</p>
<p>Μπορείτε να εγκαθιστάτε Πρόσθετα ή Εφαρμογές (που από κοινού θα καλούνται “Περιεχόμενο του Marketplace") μέσω του Firefox Marketplace:</p>
<ul>
<li>Τα “Πρόσθετα" (Add-ons) είναι επεκτάσεις, θέματα, παροχείς έρευνας, λεξικά και πακέτα γλώσσας που σας επιτρέπουν να επεκτείνετε την λειτουργικότητα του περιηγητή ιστού Firefox browser.</li>
<li>Οι “Εφαρμογές Ιστού" (Apps) είναι εφαρμογές που έχουν δημιουργηθεί με την χρήση τεχνολογιών ανοικτού δικτύου που μπορούν να τρέξουν σε πολλαπλές πλατφόρμες.</li>
<li>Ορισμένες Εφαρμογές και Πρόσθετα μπορούν να αγοράζονται από τους Δημιουργούς Περιεχομένου μέσω του Firefox Marketplace (καλούμενη η κάθε μία “Αγοραζόμενη" Εφαρμογή ή Πρόσθετο και από κοινού “Αγοραζόμενο Περιεχόμενο"). </li>
</ul>
<h3>Περιεχόμενο του Marketplace </h3>
<p>Κάθε Δημιουργός Περιεχομένου, και όχι η Mozilla (με την εξαίρεση των περιπτώσεων που εμείς δημιουργούμε τις δικές μας Εφαρμογές ή Πρόσθετα), είναι αποκλειστικά υπεύθυνος για τα δικά του Πρόσθετα και τις Εφαρμογές.</p>
<h3>Αγοραζόμενο Περιεχόμενο</h3>
<p>Το Firefox Marketplace χρησιμοποιεί το <a href="https://persona.org/" target="_blank">Persona</a> του Mozilla για να συνδέσει το Αγοραζόμενο από εσάς Περιεχόμενο με τον λογαριασμό σας. Δεν θα μπορείτε να χρησιμοποιήσετε κανένα Αγοραζόμενο Περιεχόμενο αν δεν έχετε συνδεθεί με τον λογαριασμό σας στο Persona. Εάν διαγράψετε τον λογαριασμό σας από το Persona, μπορεί να χάσετε το Αγοραζόμενο Περιεχόμενό σας. Οι Δημιουργοί Περιεχομένου μπορεί να προσφέρουν προϊόντα και υπηρεσίες που θα σας ζητούν να συνδεθείτε ή να επαληθεύσετε τα στοιχεία σας χρησιμοποιώντας πρόσθετα διαπιστευτήρια εκτός από το Persona.</p>
<p>Αγοράζοντας το Αγοραζόμενο Περιεχόμενο, συμφωνείτε να μην παρακάμπτετε σκόπιμα κανέναν μηχανισμό επαλήθευσης στοιχείων. Μπορεί να σταματήσουμε να σας παρέχουμε πρόσβαση στο Firefox Marketplace ή να αναστείλουμε την πρόσβασή σας στο Αγοραζόμενο Περιεχόμενο εάν πιστεύουμε ότι έχετε παραβιάσει αυτούς τους όρους.</p>
<h3>Επιστροφές και Υποστήριξη</h3>
<p>Με την εξαίρεση τυχόν περιπτώσεων που αναφέρεται το αντίθετο, το Περιεχόμενο του Marketplace που παρατίθεται στο Firefox Marketplace έχει δημιουργηθεί και πωλείται από τρίτους Δημιουργούς Περιεχομένου και όχι από τη Mozilla. Για τον λόγο αυτό, αιτήματα υποστήριξης που ενδεχομένως έχετε σε σχέση με το Περιεχόμενο του Marketplace θα πρέπει να απευθύνονται στον Δημιουργό του συγκεκριμένου Περιεχομένου του Marketplace. Για να ζητήσετε υποστήριξη για Περιεχόμενο Marketplace που έχετε αγοράσει, παρακαλούμε να επικοινωνήσετε με τον Δημιουργό του συγκεκριμένου Περιεχομένου του Marketplace μέσω της σελίδας του καταλόγου του Περιεχομένου του Marketplace.</p>
<p>Μπορείτε επίσης να ζητήσετε υποστήριξη από τον φορέα του δικτύου κινητής τηλεφωνίας μέσω του οποίου έχετε πρόσβαση στο Firefox Marketplace (κατάλογος ιστοσελίδων υποστήριξης φορέων του Firefox OS υπάρχει <a href="https://support.mozilla.org/el/kb/firefox-os-carrier-support-contact-information" rel="external">εδώ</a>). Για πληροφορίες σχετικά με το Firefox Marketplace όπως και άρθρα σχετικά με συχνές ερωτήσεις, παρακαλούμε επισκεφθείτε τον ιστότοπο υποστήριξης του Mozilla Firefox OS <a href="https://support.mozilla.org/el/kb/what-firefox-marketplace">εδώ</a>.</p>
<p>Εάν το Αγοραζόμενο από εσάς Περιεχόμενο είναι ελαττωματικό, περιέχει κακόβουλο λογισμικό (malware), δεν είναι διαθέσιμο ή δεν λειτουργεί κατά τα άλλα όπως αναφέρεται ότι λειτουργεί, τότε μπορείτε να ζητήσετε επιστροφή των χρημάτων σας <a href="https://support.mozilla.org/el/questions/marketplace/refund">εδώ</a> εντός 10 ημερών από την αγορά.</p>
<h3>Πρόσθετοι Όροι που αφορούν το Περιεχόμενο του Marketplace</h3>
<p>Στον βαθμό που κάποια από τα περιεχόμενα του Firefox Marketplace καλύπτονται από ξεχωριστούς όρους (όπως για παράδειγμα μια συμφωνία άδειας τελικού χρήστη, μια άδεια ανοιχτής πηγής και/ή τους όρους χρήσης για Περιεχόμενο του Marketplace ενός Δημιουργού Περιεχομένου), συμφωνείτε να συμμορφώνεστε με αυτούς τους όρους. Μπορείτε να βρείτε τους όρους βάσει των οποίων διανέμεται το Περιεχόμενο του Marketplace στην σελίδα των πληροφοριών που αφορούν το συγκεκριμένο Περιεχόμενο του Marketplace.</p>
<h3>Προστασία Προσωπικών Δεδομένων</h3>
<p>Θα σας ζητηθεί να δώσετε πληροφορίες σχετικά με τον εαυτό σας (όπως, για παράδειγμα, τα στοιχεία ταυτότητας ή επικοινωνίας σας) σε μας ως μέρος της διαδικασίας εγγραφής σας και της χρήσης του Firefox Marketplace από εσάς.  Θα αντιμετωπίζουμε τις πληροφορίες που μας παρέχετε όπως αναφέρεται στην <a href="/privacy-policy">Πολιτική Προστασίας Προσωπικών Δεδομένων του Firefox Marketplace</a>.</p>
<p>Η Πολιτική Προστασίας Firefox Marketplace  έχει εφαρμογή στο Firefox Marketplace αλλά δεν καλύπτει κανένα Περιεχόμενο του Marketplace. Θα πρέπει να ελέγχετε την πολιτική προστασίας προσωπικών δεδομένων κάθε μεμονωμένου Περιεχομένου του Marketplace για να διαπιστώσετε τις πρακτικές σε θέματα προστασίας προσωπικών δεδομένων που αφορούν το συγκεκριμένο Περιεχόμενο του Marketplace και να συμφωνήσετε μαζί τους πριν αγοράσετε, εγκαταστήσετε ή χρησιμοποιήσετε αυτό το Περιεχόμενο του Marketplace.</p>
<p>Εάν πιστεύετε ότι κάποιος Δημιουργός Περιεχομένου δεν τηρεί την <a href="/developers/docs/policies/agreement" rel="external">Συμφωνία Δημιουργού Περιεχομένου του Firefox Marketplace</a> ή τους παρόντες Όρους Χρήσης του Firefox Marketplace, παρακαλούμε να μας ενημερώσετε μέσω του συνδέσμου της “Αναφοράς Κατάχρησης" (report abuse) του σχετικού Περιεχομένου του Marketplace και εμείς θα ερευνήσουμε το αίτημά σας και θα προβούμε σε ενέργειες όπως κρίνουμε κατάλληλο. </p>
<h3>To Υποβαλλόμενο από εσάς Υλικό</h3>
<p>Μπορείτε να ανεβάζετε σχόλια, φωτογραφίες προφίλ και άλλο περιεχόμενο ως τμήμα των χαρακτηριστικών του Firefox Marketplace (το “Υποβαλλόμενο από εσάς Υλικό"). Για διευκρίνιση, εάν είστε Δημιουργός Περιεχομένου, τότε το “Υποβαλλόμενο από εσάς Υλικό" δεν περιλαμβάνει καμία από τις Εφαρμογές ή τα Πρόσθετα που ανεβάζετε στο Firefox Marketplace – οι όροι σχετικά με τις Εφαρμογές ή τα Πρόσθετα που ανεβάζετε καλύπτονται από την Συμφωνία Δημιουργού Περιεχομένου του Firefox Marketplace. Ανεβάζοντας το Υποβαλλόμενο από εσάς Υλικό, μας παρέχετε με το παρόν μια μη αποκλειστική, παγκόσμια, ελεύθερη από υποχρέωση καταβολής δικαιωμάτων άδεια χρήσης του Υποβαλλόμενου από εσάς Υλικού σε σχέση με την παροχή και προώθηση του Firefox Marketplace. Δηλώνετε και εγγυάστε ότι το Υποβαλλόμενο από εσάς Υλικό δεν θα παραβιάζει τα δικαιώματα κανενός τρίτου μέρους και θα συμμορφώνεται με τα <a href="https://developer.mozilla.org/Apps/Publishing/Marketplace_review_criteria">Κριτήρια Ελέγχου του Marketplace</a>.</p>
<h3>Γνωστοποίηση σύμφωνα με το Νόμο περί Δικαιωμάτων Δημιουργού Digital Millennium Copyright Act</h3>
<p>Εάν έχετε δικαιώματα δημιουργού (copyright) ή είστε αντιπρόσωπος ενός κυρίου δικαιωμάτων δημιουργού (copyright) και πιστεύετε ότι περιεχόμενο που διατίθεται μέσω ενός από τους ιστότοπους της Mozilla παραβιάζει ένα ή περισσότερα από αυτά τα δικαιώματα, παρακαλούμε ενημερώστε αμέσως τον Αντιπρόσωπο της Mozilla για θέματα Copyright αποστέλλοντας ηλεκτρονικά, ταχυδρομικά ή με φαξ μια γνωστοποίηση (την “Γνωστοποίηση DMCA") συμπεριλαμβάνοντας τις ακόλουθες πληροφορίες. Μπορείτε να ανατρέξετε στην παράγραφο 512(c)(3) του Τίτλου 17 του Κώδικα των Ηνωμένων Πολιτειών του Νόμου περί Δικαιωμάτων Δημιουργού Digital Millennium Copyright Act για έγκυρη λεπτομερή ενημέρωση, ή να συμβουλευτείτε τον δικηγόρο σας εάν χρειάζεστε βοήθεια. Εάν η Mozilla προβεί σε ενέργειες αφού λάβει μια Γνωστοποίηση DMCA, θα επιχειρήσει καλή τη πίστη να επικοινωνήσει με το μέρος που διέθεσε το συγκεκριμένο περιεχόμενο μέσω της πιο πρόσφατης διεύθυνσης email που έχει δώσει αυτό το μέρος στη Mozilla, εάν υπάρχει. Μπορεί να υποχρεωθείτε σε αποζημίωση λόγω ουσιώδους παραπληροφόρησης σε μια Γνωστοποίηση DMCA. Συνεπώς, εάν δεν είστε σίγουρος ότι το περιεχόμενο που βρίσκεται ή που συνδέεται με τον ιστότοπο πράγματι παραβιάζει τα δικαιώματα δημιουργού σας, θα πρέπει να εξετάσετε το ενδεχόμενο να επικοινωνήσετε πρώτα με έναν δικηγόρο.</p>
<p>Όλες οι Γνωστοποιήσεις DMCA θα πρέπει να περιλαμβάνουν τα εξής:</p>
<ol>
1. <li>Μια υπογραφή, ηλεκτρονική ή πραγματική, του κυρίου ή του προσώπου που είναι εξουσιοδοτημένο να ενεργεί εκ μέρους του κυρίου ενός αποκλειστικού δικαιώματος δημιουργού το οποίο παραβιάζεται,</li>
2. <li>Την περιγραφή του καλυπτόμενο από το δικαίωμα δημιουργού έργου ή έργων που ισχυρίζεστε ότι έχει παραβιαστεί,</li>
3. <li>Την περιγραφή της φύσης και της τοποθεσίας του υλικού που ισχυρίζεστε ότι παραβιάζει το δικαίωμα δημιουργού σας, με επαρκή λεπτομέρεια έτσι που να μπορέσει η Mozilla να εντοπίσει και να επαληθεύσει το συγκεκριμένο περιεχόμενο, συμπεριλαμβανομένου του URL της θέσης του,</li>
4. <li>Το όνομα, την διεύθυνση, τον αριθμό τηλεφώνου και την ηλεκτρονική διεύθυνση όπου μπορούμε να επικοινωνήσουμε μαζί σας, και</li>
5. <li>Μια δική σας δήλωση ότι: (i) πιστεύετε με καλή πίστη ότι η χρήση του υλικού που ισχυρίζεστε ότι παραβιάζει το δικαίωμα δημιουργού σας δεν επιτρέπεται από το νόμο ή από τον κύριο του δικαιώματος δημιουργού ή τον αντιπρόσωπο αυτού του κυρίου, και ότι (ii) όλες οι πληροφορίες που περιέχονται στην Γνωστοποίηση DMCA που υποβάλετε είναι ακριβείς, και, επί ποινή ψευδορκίας, ότι είστε είτε ο κύριος είτε πρόσωπο εξουσιοδοτημένο να ενεργεί εκ μέρους του κυρίου του προσβαλλόμενου αποκλειστικού δικαιώματος πνευματικού δημιουργού (copyright).</li>
</ol>
<p>O διορισμένος από τη Mozilla Αντιπρόσωπος για θέματα Copyright που είναι αρμόδιος για την λήψη γνωστοποιήσεων κατηγοριών παραβίασης έχει τα ακόλουθα στοιχεία:</p>
<address>
Office of the General Counsel<br>
Mozilla Corporation<br>
650 Castro Street, Suite 300<br>
Mountain View, CA 94041<br>
Email: dmcanotice at mozilla dot com<br>
Τηλέφωνο: <a href="tel:6509030800">650-903-0800</a><br>
Φαξ: 650-903-0875
</address>
<p>Εάν παραμελήσετε να συμμορφωθείτε με όλες τις απαιτήσεις μιας γνωστοποίησης DMCA, η Mozilla ενδέχεται να μην ενεργήσει αφού λάβει την γνωστοποίησή σας.</p>
<p>Η Mozilla θα διακόψει έναν λογαριασμό χρήστη εάν, στις κατάλληλες συνθήκες, αυτός ο χρήστης διαπιστωθεί ότι παραβιάζει κατ’ επανάληψη δικαιώματα.</p>
<p>Τα στοιχεία επαφής που προβλέπονται πιο πάνω ισχύουν επίσης για γνωστοποιήσεις που βασίζονται σε δικαιώματα δημιουργού ή εμπορικά σήματα εκτός Ηνωμένων Πολιτειών.</p>
<p>Μόνον Γνωστοποιήσεις DMCA, Γνωστοποιήσεις Εμπορικών Σημάτων (που ορίζονται πιο κάτω) και γνωστοποιήσεις διεθνών δικαιωμάτων δημιουργού ή εμπορικών σημάτων θα πρέπει να αποστέλλονται στον αντιπρόσωπο για θέματα copyright.</p>
<p>Σας ενημερώνουμε ότι οποιεσδήποτε αποστελλόμενες στη Mozilla Γνωστοποιήσεις DMCA μπορεί να σταλούν σε τρίτους (μεταξύ άλλων και το κατηγορούμενο για παραβίαση μέρος) και να αναρτηθούν στο Διαδίκτυο (μεταξύ άλλων στο <a href="http://www.chillingeffects.org/">http://www.chillingeffects.org/</a>).</p>
<h3>Γνωστοποιήσεις Εμπορικών Σημάτων</h3>
<p>Εάν είστε δικαιούχος εμπορικού σήματος ή αντιπρόσωπος δικαιούχου εμπορικού σήματος και πιστεύετε ότι περιεχόμενο που διατίθεται μέσω ενός από τους ιστότοπους της Mozilla παραβιάζει ένα ή περισσότερα από τα εμπορικά σας σήματα, παρακαλούμε ενημερώστε αμέσως τον Αντιπρόσωπο της Mozilla για θέματα Copyright αποστέλλοντας ηλεκτρονικά, ταχυδρομικά ή με φαξ μια γνωστοποίηση (την “Γνωστοποίηση Εμπορικού Σήματος") συμπεριλαμβάνοντας τις πληροφορίες που ορίζονται πιο πάνω για τις Γνωστοποιήσεις DMCA. H Mozilla αντιμετωπίζει τις γνωστοποιήσεις παραβιάσεων εμπορικών σημάτων που λαμβάνει μέσω μιας διαδικασίας παρόμοιας με την διαδικασία αντιμετώπισης των γνωστοποιήσεων DMCA που περιγράφεται πιο πάνω για δικαιώματα δημιουργού (copyright). Επιπροσθέτως των απαιτήσεων που ισχύουν για τις Γνωστοποιήσεις DMCA, η Mozilla απαιτεί ολόκληρη η Γνωστοποίηση Εμπορικού Σήματος να υποβάλλεται από τον κύριο του εμπορικού σήματος (ή τον αντιπρόσωπό του), επί ποινή ψευδορκίας.</p>
<h3>Εξαγωγή</h3>
<p>Κάποιο από το περιεχόμενο που μπορεί να κατεβάσετε μέσω του Firefox Marketplace ενδεχομένως  να υπόκειται σε νομικούς περιορισμούς όσον αφορά την εξαγωγή του. Συμφωνείτε να συμμορφώνεστε με όλους τους εφαρμοστέους νόμους και κανονισμούς ελέγχου εξαγωγών και επανεξαγωγών και επιβεβαιώνετε ότι δεν υπόκειστε σε καμία απαγόρευση αποδοχής εξαγωγών και υπηρεσιών σύμφωνα με τους νόμους περί εξαγωγών των Ηνωμένων Πολιτειών ή άλλων κρατών.</p>
<h3>Γενική Δήλωση και Εγγύηση</h3>
<p>Δηλώνετε και εγγυάστε ότι η από μέρους σας χρήση του Firefox Marketplace θα είναι σύμφωνη με τους παρόντες Όρους, με όλους τους εφαρμοστέους νόμους και κανονισμούς και με κάθε άλλη εφαρμοστέα πολιτική σχετική με όρους και συνθήκες. Για παράδειγμα, εάν αποφασίσετε να γίνεται ο ίδιος Δημιουργός Περιεχομένου, τότε θα πρέπει να συμφωνήσετε με την <a href="/developers/docs/policies/agreement" rel="external">Συμφωνία Δημιουργού Περιεχομένου Firefox Marketplace</a>.</p>
<h3>Απαλλαγή και Αποζημίωση</h3>
<p>Απαλλάσσετε τη Mozilla, τα διοικητικά της στελέχη, τους υπαλλήλους, τους αντιπροσώπους και τους διαδόχους της από κάθε αξίωση, απαίτηση και υποχρέωση αποκατάστασης ζημιών οποιουδήποτε είδους ή φύσης που θα προκύψουν ή θα συνδέονται με οποιεσδήποτε διαφορές με άλλους χρήστες, όπως και με δημιουργούς Περιεχομένου του Marketplace.</p>
<p>Συμφωνείτε να υπερασπιστείτε, αποζημιώσετε και να διατηρήσετε τη Mozilla, τους αντισυμβαλλόμενους και τους δικαιοπαρόχους της, όπως και τα αντίστοιχα διοικητικά στελέχη, υπαλλήλους και αντιπροσώπους τους αζήμιους σε σχέση αλλά και έναντι καθεμίας και όλων των αξιώσεων και απαιτήσεων αποζημίωσης και δαπανών τρίτων μερών, συμπεριλαμβανομένων των δικηγορικών αμοιβών, που θα προκύψουν από την από μέρους σας χρήση του Firefox Marketplace και του Περιεχομένου του Marketplace, μεταξύ άλλων, αλλά όχι περιοριστικά, εξαιτίας της από μέρους σας παραβίασης οποιασδήποτε δήλωσης ή εγγύησης περιλαμβανόμενης στους παρόντες Όρους.</p>
<h3>Διάρκεια, Λύση</h3>
<p>Οι Όροι θα εξακολουθήσουν να ισχύουν μέχρι να λυθούν είτε από εσάς είτε από τη Mozilla.</p>
<p>Μπορείτε να λύσετε τη νομική σας συμφωνία με τη Mozilla σχετικά με το Περιεχόμενο του Firefox ανά πάσα στιγμή και για οποιονδήποτε λόγο, απενεργοποιώντας τους λογαριασμούς σας και διακόπτοντας την χρήση του Firefox Marketplace. Δεν απαιτείται να ενημερώσετε συγκεκριμένα την Mozilla όταν θα σταματήσετε να χρησιμοποιείτε το Firefox Marketplace. Εάν σταματήσετε να χρησιμοποιείτε το Firefox Marketplace χωρίς να απενεργοποιήσετε τους λογαριασμούς σας, τότε οι λογαριασμοί σας μπορεί να απενεργοποιηθούν εξαιτίας της παρατεταμένης αδρανούς κατάστασής τους.</p>
<p>Μπορεί να αναστείλουμε ή να διακόψουμε τους λογαριασμούς σας ή να πάψουμε να σας παρέχουμε το σύνολο ή μέρος του Firefox Marketplace ανά πάσα στιγμή και για οποιονδήποτε λόγο, συμπεριλαμβανομένης, όχι όμως περιοριστικά, της περίπτωσης που πιστεύουμε εύλογα ότι: (i) έχετε παραβιάσει τους παρόντες Όρους, (ii) δημιουργείτε κίνδυνο ή ενδεχόμενη νομική έκθεση για μας, ή (iii) η από μέρους μας παροχή του Firefox Marketplace σε σας δεν είναι πλέον εμπορικά βιώσιμη. Θα καταβάλλουμε εύλογες προσπάθειες να σας ενημερώσουμε σχετικά μέσω της διεύθυνσης ηλεκτρονικού ταχυδρομείου που συνδέεται με τον λογαριασμό σας ή την επόμενη φορά που θα επιχειρήσετε να μπείτε στον λογαριασμό σας.</p>
<p>Σε όλες αυτές τις περιπτώσεις, οι Όροι θα λυθούν, συμπεριλαμβανομένης, χωρίς κανένα περιορισμό, και της άδειάς σας να κάνετε χρήση του Firefox Marketplace, με την εξαίρεση ότι οι ακόλουθες ενότητες θα εξακολουθήσουν να ισχύουν: Απαλλαγή και Αποζημίωση, Αποποίηση, Περιορισμός Ευθύνης, Εφαρμοστέο Δίκαιο, Λοιποί όροι.</p>
<p>Επιπροσθέτως, η Mozilla μπορεί να σταματήσει (μόνιμα ή περιοδικά) να παρέχει το Firefox Marketplace (ή οποιοδήποτε από τα χαρακτηριστικά του) σε σας ή σε χρήστες γενικώς, και ενδέχεται να μην μπορέσει να σας ενημερώσει εκ των προτέρων.</p>
<h3>Αποποίηση, Περιορισμός Ευθύνης</h3>
<p>Για λόγους διευκρίνησης, όπως χρησιμοποιείται στην παρούσα ενότητα, η λέξη “Περιεχόμενο" συμπεριλαμβάνει, χωρίς κανένα περιορισμό, το “Περιεχόμενο του Marketplace".</p>
<p>ΜΕ ΤΗΝ ΕΞΑΙΡΕΣΗ ΤΥΧΟΝ ΔΙΑΦΟΡΕΤΙΚΗΣ ΡΗΤΗΣ ΠΡΟΒΛΕΨΗΣ, ΜΕΤΑΞΥ ΑΛΛΩΝ, ΑΛΛΑ ΟΧΙ ΠΕΡΙΟΡΙΣΤΙΚΑ, ΣΕ ΜΙΑ ΣΥΜΦΩΝΙΑ ΠΑΡΑΧΩΡΗΣΗΣ ΑΔΕΙΑΣ Ή ΑΛΛΗ ΣΥΜΦΩΝΙΑ ΔΙΕΠΟΥΣΑ ΤΗΝ ΧΡΗΣΗ ΣΥΓΚΕΚΡΙΜΕΝΟΥ ΠΕΡΙΕΧΟΜΕΝΟΥ, ΤΟ ΣΥΝΟΛΟ ΤΩΝ ΠΕΡΙΕΧΟΜΕΝΩΝ ΠΟΥ ΒΡΙΣΚΟΝΤΑΙ Ή ΠΟΥ ΔΙΑΤΙΘΕΝΤΑΙ ΑΠΟ ΤΟ FIREFOX MARKETPLACE ΠΑΡΕΧΟΝΤΑΙ “ΩΣ ΕΧΟΥΝ" ΚΑΙ  Η MOZILLA, ΟΙ ΑΝΤΙΣΥΜΒΑΛΛΟΜΕΝΟΙ ΚΑΙ ΟΙ ΔΙΚΑΙΟΠΑΡΟΧΟΙ ΔΕΝ ΚΑΝΟΥΝ ΚΑΜΙΑ ΔΗΛΩΣΗ ΟΥΤΕ ΠΑΡΕΧΟΥΝ ΚΑΜΙΑ ΕΓΓΥΗΣΗ, ΡΗΤΗ Ή ΣΙΩΠΗΡΗ, ΣΥΜΠΕΡΙΛΑΜΒΑΝΟΜΕΝΩΝ ΕΓΓΥΗΣΕΩΝ ΕΜΠΟΡΕΥΣΙΜΟΤΗΤΑΣ, ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ, ΚΥΡΙΟΤΗΤΑΣ Ή ΜΗ ΠΑΡΑΒΙΑΣΗΣ ΔΙΚΑΙΩΜΑΤΩΝ ΔΙΚΑΙΟΥΧΟΥ. ΧΩΡΙΣ ΝΑ ΠΕΡΙΟΡΙΖΕΤΑΙ Η ΙΣΧΥΣ ΤΩΝ ΑΝΩΤΕΡΩ, Η MOZILLA, ΟΙ ΑΝΤΙΣΥΜΒΑΛΛΟΜΕΝΟΙ ΚΑΙ ΟΙ ΔΙΚΑΙΟΠΑΡΟΧΟΙ ΤΗΣ ΔΕΝ ΚΑΝΟΥΝ ΚΑΜΙΑ ΔΗΛΩΣΗ ΟΥΤΕ ΠΑΡΕΧΟΥΝ ΚΑΜΙΑ ΕΓΓΥΗΣΗ ΟΤΙ ΟΠΟΙΟΔΗΠΟΤΕ ΠΕΡΙΕΧΟΜΕΝΟ ΕΒΡΙΣΚΟΜΕΝΟ ΣΤΟ FIREFOX MARKETPLACE ΕΙΝΑΙ ΔΕΝ ΕΧΕΙ ΣΦΑΛΜΑΤΑ Ή ΕΙΝΑΙ ΚΑΤΑΛΛΗΛΟ ΓΙΑ ΟΠΟΙΟΝΔΗΠΟΤΕ ΣΚΟΠΟ, ΟΥΤΕ ΟΤΙ Η ΧΡΗΣΗ ΑΥΤΟΥ ΤΟΥ ΠΕΡΙΕΧΟΜΕΝΟΥ ΔΕΝ ΠΑΡΑΒΙΑΖΕΙ ΚΑΝΕΝΑ ΔΙΚΑΙΩΜΑ ΔΗΜΙΟΥΡΓΟΥ (COPYRIGHT), ΕΜΠΟΡΙΚΟΥ ΣΗΜΑΤΟΣ Ή ΆΛΛΟ ΔΙΚΑΙΩΜΑ ΠΝΕΥΜΑΤΙΚΗΣ ΙΔΙΟΚΤΗΣΙΑΣ ΤΡΙΤΟΥ ΜΕΡΟΥΣ. ΑΝΤΙΛΑΜΒΑΝΕΣΤΕ ΚΑΙ ΣΥΜΦΩΝΕΙΤΕ ΟΤΙ ΚΑΤΕΒΑΖΕΤΕ Ή ΑΠΟΚΤΑΤΕ ΜΕ ΑΛΛΟ ΤΡΟΠΟ ΠΕΡΙΕΧΟΜΕΝΟ ΜΕΣΩ ΤΩΝ ΙΣΤΟΤΟΠΩΝ ΤΗΣ MOZILLA ME ΔΙΚΗ ΣΑΣ ΚΡΙΣΗ ΚΑΙ ΡΙΣΚΟ, ΚΑΙ ΟΤΙ Η MOZILLA, ΟΙ ΑΝΤΙΣΥΜΒΑΛΛΟΜΕΝΟΙ ΚΑΙ ΟΙ ΔΙΚΑΙΟΠΑΡΟΧΟΙ ΤΗΣ ΔΕΝ ΘΑ ΕΧΟΥΝ ΚΑΜΙΑ ΕΥΘΥΝΗ Ή ΥΠΟΧΡΕΩΣΗ ΓΙΑ ΚΑΜΙΑ ΖΗΜΙΑ ΣΤΟ ΣΥΣΤΗΜΑ ΤΟΥ Η/Υ ΣΑΣ Ή ΣΤΑ ΔΕΔΟΜΕΝΑ ΣΑΣ ΩΣ ΑΠΟΤΕΛΕΣΜΑ ΤΟΥ ΚΑΤΕΒΑΣΜΑΤΟΣ Ή ΤΗΣ ΧΡΗΣΗΣ ΑΥΤΟΥ ΤΟΥ ΠΕΡΙΕΧΟΜΕΝΟΥ.</p>
<p>ΜΕ ΤΗΝ ΕΞΑΙΡΕΣΗ ΤΥΧΟΝ ΔΙΑΟΦΟΡΕΤΙΚΗΣ ΡΗΤΗΣ ΠΡΟΒΛΕΨΗΣ, ΜΕΤΑΞΥ ΑΛΛΩΝ, ΑΛΛΑ ΟΧΙ ΠΕΡΙΟΡΙΣΤΙΚΑ, ΣΕ ΜΙΑ ΣΥΜΦΩΝΙΑ ΠΑΡΑΧΩΡΗΣΗΣ ΑΔΕΙΑΣ Ή ΑΛΛΗ ΣΥΜΦΩΝΙΑ ΔΙΕΠΟΥΣΑ ΤΗΝ ΧΡΗΣΗ ΣΥΓΚΕΚΡΙΜΕΝΟΥ ΠΕΡΙΕΧΟΜΕΝΟΥ, ΣΕ ΚΑΜΙΑ ΠΕΡΙΠΤΩΣΗ ΔΕΝ ΘΑ ΕΥΘΥΝΕΤΑΙ Η MOZILLA, ΟΙ ΑΝΤΙΣΥΜΒΑΛΛΟΜΕΝΟΙ Ή ΟΙ ΔΙΚΑΙΟΠΑΡΟΧΟΙ ΤΗΣ ΑΠΕΝΑΝΤΙ ΣΕ ΣΑΣ Η ΣΕ ΟΠΟΙΟΔΗΠΟΤΕ ΑΛΛΟ ΜΕΡΟΣ ΓΙΑ ΟΠΟΙΑΔΗΠΟΤΕ ΑΜΕΣΗ, ΕΜΜΕΣΗ, ΕΙΔΙΚΗ, ΠΑΡΕΠΟΜΕΝΗ, ΔΕΥΤΕΡΕΥΟΥΣΑ ΖΗΜΙΑ, ΥΠΟΧΡΕΩΣΗ ΑΠΟΖΗΜΙΩΣΗΣ ΠΑΡΑΔΕΙΓΜΑΤΙΚΟΥ ΧΑΡΑΚΤΗΡΑ Ή ΧΑΡΑΚΤΗΡΑ ΚΥΡΩΣΗΣ, ΑΝΕΞΑΡΤΗΤΩΣ ΤΗΣ ΒΑΣΗΣ Ή ΤΗΣ ΦΥΣΗΣ ΤΗΣ ΑΞΙΩΣΗΣ, ΠΟΥ ΘΑ ΕΡΘΕΙ ΩΣ ΑΠΟΤΕΛΕΣΜΑ ΟΠΟΙΑΣΔΗΠΟΤΕ ΧΡΗΣΗΣ ΤΟΥ FIREFOX MARKETPLACE Ή ΤΩΝ ΠΕΡΙΕΧΟΜΕΝΩΝ ΤΟΥ Ή ΟΠΟΙΟΥΔΗΠΟΤΕ ΣΥΝΔΕΟΜΕΝΟΥ ΜΕ HYPERLINK ΙΣΤΟΤΟΠΟΥ, ΜΕΤΑΞΥ ΑΛΛΩΝ, ΧΩΡΙΣ Η ΠΑΡΑΘΕΣΗ ΝΑ ΕΙΝΑΙ ΠΕΡΙΟΡΙΣΤΙΚΗ, ΕΞΑΙΤΙΑΣ ΔΑΦΥΓΟΝΤΩΝ ΚΕΡΡΔΩΝ, ΔΙΑΚΟΠΗΣ ΕΠΑΓΓΕΛΜΑΤΙΚΗΣ ΔΡΑΣΤΗΡΙΟΤΗΤΑΣ, ΑΠΩΛΕΙΑΣ ΔΕΔΟΜΕΝΩΝ Ή ΓΙΑ ΑΛΛΟ ΛΟΓΟ, ΑΚΟΜΗ ΚΑΙ ΕΑΝ Η MOZILLA, ΟΙ ΑΝΤΙΣΥΜΒΑΛΛΟΜΕΝΟΙ Ή ΟΙ ΔΙΚΑΙΟΠΑΡΟΧΟΙ ΤΗΣ ΕΙΧΑΝ ΕΝΗΜΕΡΩΘΕΙ ΡΗΤΩΣ ΓΙΑ ΤΟ ΕΝΔΕΧΟΜΕΝΟ ΤΕΤΟΙΩΝ ΖΗΜΙΩΝ.
ΟΡΙΣΜΕΝΑ ΚΡΑΤΗ ΜΠΟΡΕΙ ΝΑ ΜΗΝ ΕΠΙΤΡΕΠΟΥΝ ΤΗΝ ΕΞΑΙΡΕΣΗ ΤΩΝ ΣΙΩΠΗΡΩΝ ΕΓΓΥΗΣΕΩΝ Ή ΤΗΝ ΕΞΑΙΡΕΣΗ Ή ΤΟΝ ΠΕΡΙΟΡΙΣΜΟ ΤΗΣ ΕΥΘΥΝΗΣ ΓΙΑ ΟΡΙΣΜΕΝΕΣ ΠΑΡΕΠΟΜΕΝΕΣ Ή ΔΕΥΤΕΡΟΥΣΕΣ ΖΗΜΙΕΣ, ΣΥΝΕΠΩΣ ΟΡΙΣΜΕΝΟΙ ΑΠΟ ΤΟΥΣ ΑΝΩΤΕΡΩ ΠΕΡΙΟΡΙΣΜΟΥΣ ΕΝΔΕΧΟΜΕΝΩΣ ΝΑ ΜΗΝ ΙΣΧΥΟΥΝ ΣΤΗΝ ΠΕΡΙΠΤΩΣΗ ΣΑΣ.</p>
<h3>Εφαρμοστέο Δίκαιο</h3>
<p>Οι παρόντες Όροι θα διέπονται από τους νόμους της Πολιτείας της Καλιφόρνιας, χωρίς να λαμβάνονται υπόψη οι αρχές περί σύγκρουσης νόμων. Οι διατάξεις της Σύμβασης των Ηνωμένων Εθνών για την Διεθνή Πώληση Εμπορευμάτων και ο Ενιαίος Νόμος περί Συναλλαγών στο Διαδίκτυο (Uniform Computer Information Transactions Act), όπως και να αναφέρονται, εξαιρούνται και δεν θα έχουν εφαρμογή στην παρούσα Συμφωνία ούτε και σε καμία συναλλαγή πραγματοποιούμενη στο πλαίσιο της παρούσας. Συμφωνείτε να υποβάλλεστε στην προσωπική και αποκλειστική δικαιοδοσία των πολιτειακών και ομοσπονδιακών δικαστηρίων που έχουν την έδρα τους στην Επαρχία της Σάντα Κλάρα της Καλιφόρνιας για τον σκοπό της εκδίκασης οποιασδήποτε αξίωσης ή διαφοράς.</p>
<h3>Λοιποί Όροι</h3>
<p>Δεν επιτρέπεται να εκχωρήσετε τα δικαιώματά σας ή να αναθέσετε σε άλλους τις υποχρεώσεις που προβλέπονται στους παρόντες Όρους. Οι παρόντες Όροι δεν αποσκοπούν να ωφελήσουν, ούτε θα θεωρείται ότι δημιουργούν κανένα δικαίωμα υπέρ οποιουδήποτε τρίτου μέρους. Η μεταξύ μας σχέση είναι εκείνη των ανεξάρτητων συμβαλλόμενων μερών: οι παρόντες Όροι δεν θα ερμηνεύονται ότι δημιουργούν μεταξύ των μερών οποιαδήποτε κοινοπραξία ή συνεταιρισμό. Κανένα από τα μέρη δεν θα θεωρείται ότι είναι υπάλληλος, αντιπρόσωπος, συνέταιρος ή νομικός εκπρόσωπος του άλλου μέρους για οποιονδήποτε σκοπό και κανένα μέρος δεν θα έχει το δικαίωμα, την ισχύ ή την εξουσιοδότηση να δημιουργήσει οποιαδήποτε υποχρέωση ή ευθύνη εκ μέρους του άλλου. Οι παρόντες Όροι συνιστούν το σύνολο της συμφωνίας μεταξύ των μερών σε σχέση με το αντικείμενό τους. Οι παρόντες Όροι αντικαθιστούν, και διέπουν, κάθε προηγούμενη ή παράπλευρη συμφωνία αναφορικά με το αντικείμενό τους. Εάν οποιαδήποτε διάταξη των παρόντων Όρων θεωρηθεί ή καταστεί άκυρη ή μη εκτελεστή για οποιονδήποτε λόγο, τότε η ακυρότητά της δεν θα επηρεάσει τους υπόλοιπους Όρους, και οι άκυρες ή μη εκτελεστές διατάξεις θα αντικατασταθούν από μια αμοιβαία αποδεκτή διάταξη, που θα είναι έγκυρη, νόμιμη και εκτελεστή και θα πλησιάζει όσο το δυνατόν περισσότερο τις αρχικές προθέσεις των μερών της παρούσας με παρόμοιο οικονομικό αποτέλεσμα. Τυχόν παράλειψη οποιουδήποτε μέρους ανά πάσα στιγμή ή στιγμές να απαιτήσει την εκτέλεση οποιασδήποτε από τις διατάξεις που περιλαμβάνονται στο παρόν δεν θα επηρεάσει κατά κανένα τρόπο το δικαίωμα της μελλοντικής επιβολής τους. Καμία παραίτηση από οποιοδήποτε μέρος των δικαιωμάτων του σε σχέση με την παραβίαση οποιουδήποτε όρου ή συμφωνίας περιεχόμενης στους παρόντες Όρους, είτε με τις ενέργειές του είτε με άλλον τρόπο, σε οποιαδήποτε μεμονωμένη ή σε περισσότερες της μίας περιπτώσεις, δεν θα θεωρείται ότι αποτελεί, ούτε θα ερμηνεύεται ως περαιτέρω ή διαρκής παραίτηση από οποιοδήποτε δικαίωμα σε σχέση με αυτήν την παραβίαση ούτε ως παραίτηση από τα δικαιώματά του σε σχέση με την παραβίαση οποιουδήποτε άλλου όρου ή συμφωνίας που περιλαμβάνεται στους παρόντες Όρους.</p>
